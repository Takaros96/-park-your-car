Το Park Your Car (PyC) θα αποτελεί μια εφαρμογή για κινητό η οποία θα εντοπίζει και θα προτείνει στο χρήστη την κοντινότερη θέση πάρκινγκ. Σκοπός είναι η αποσυμφόρηση της κυκλοφορίας, η εξοικονόμηση χρόνου και χρημάτων από το χρήστη.
Με την εφαρμογή αυτή ο χρήστης θα μπορεί να εντοπίζει τα κοντινότερα σε αυτών δημόσια και ιδιωτικά πάρκινγκ τα οποία μπορεί να επισκεφθεί. Επιπλέον θα λαμβάνει τις απαραίτητες πληροφορίες για αυτά, όπως πληρότητα θέσεων, ωράριο λειτουργίας, τηλέφωνο επικοινωνίας αλλά και το κόστος κράτησης της θέσης.
Ο χρήστης θα μπορεί να συνδέεται στην εφαρμογή είτε ως επισκέπτης, είτε με το λογαριασμό του. Στην πρώτη περίπτωση, θα μπορεί να πλοηγηθεί κανονικά στην εφαρμογή αλλά χωρίς να έχει τη δυνατότητα χρήσης κάποιων premium λειτουργιών όπως το να αποθηκεύσει το ιστορικό του. Στη δεύτερη περίπτωση ο χρήστης θα μπορεί να αποθηκεύει τη θέση του, να προ πληρώνει τη θέση του σε ένα ιδιωτικό πάρκινγκ ώστε να την κατοχυρώσει, αλλά και να αποθηκεύει στατιστικά που σχετίζονται με το χρόνο που ξόδεψε για να βρει παρκινγκ σε μια συγκεκριμένη περιοχή.
Ακόμη ο χρήστης θα μπορεί να αναζητά την θέση που το ταιριάζει, δημιουργώντας ένα προφίλ στο οποίο θα μπορεί να καταχωρεί τα στοιχεία επικοινωνίας του, το αυτοκίνητο που οδηγεί και το αν ανήκει σε κάποια ειδική κατηγορία, ώστε να του προταθούν οι αντίστοιχες διαθέσιμες θέσεις.
Με την είσοδο στην εφαρμογή ο χρήστης θα μπορεί να ενημερώνεται για την κυκλοφοριακή συμφόρηση, με βάση τη διαδρομή που θέλει να ακολουθήσει, καθώς θα λαμβάνει και τον εκτιμώμενο χρόνο άφιξης στον προορισμό του, ενώ θα δίνει την δυνατότητα στο χρήστη να ανακατευθυνθεί σε κάποια άλλη εφαρμογή όπως το google maps για τη χρήση των χαρτών .
Η εφαρμογή θα μπορεί να ενημερώνει τον χρήστη αν πλησιάζει η λήξη του παρκόμετρου που έχει τοποθετήσει ώστε να το ανανεώσει, είτε αν πλησιάζει η λήξη της πληρωμένης θέσης και θα δίνεται η δυνατότητα ανανέωσης της κράτησης.
Τέλος το PyC, θα δίνει τη δυνατότητα στο χρήστη να καταχωρεί αξιολογήσεις για τα διάφορα μέρη που έχει παρκάρει οι οποίες θα αφορούν την εξυπηρέτηση (σε ιδιωτικά), την ευκολία πρόσβασης , την τιμή κ.α. Στις αξιολογήσεις αυτές θα μπορούν να έχουν πρόσβαση όλοι οι χρήστες της εφαρμογής προκειμένου να διευκολύνεται η επιλογή τους.
Από την πλευρά των παροχών υπηρεσιών παρκινγκ θα μπορούν να δημιουργούν το προφίλ της επιχείρησης τους, με το ωράριο λειτουργίας την τιμή κτλ. Αλλά θα τους δίνεται και η δυνατότητα να καταχωρούν τις διαθέσιμες θέσεις στάθμευσης σε πραγματικό χρόνο. Ακόμη θα έχουν τη δυνατότητα να καταχωρούν προσφορές, να αποδέχονται και να απορρίπτουν πληρωμές αλλά και να απαντούν στις αξιολογήσεις των χρηστών της εφαρμογής.
